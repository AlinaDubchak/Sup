# Аналіз предметної області

## Вступ

*[Вступ повинен містити короткий огляд всього документу.]*


## Основні визначення

- **Управління проектами** - процес планування та організації, управління різного роду ресурсами задля успішної реалізації поставленої мети та досягнення бажаного результату. 

- **Система управління проектами (СУП)** - комплекс технологічного та організаційного інструментарію, який дозволяє планувати завдання, складати розклад, розподіляти ресурси, відслідковувати ефективність роботи кожного фахівця та всієї команди, тим самим роблячи процес виконання проекту максимально прозорим.  

- **Предметна сфера** — це сукупність продуктів і послуг, вироб­ництво яких повинно бути забезпечене в рамках здійснюваного проекту.   

- **Проект** — це певний захід (або процес) з чітко визначеними термінами, мета якого — створити унікальний продукт або отримати певні інноваційні результати.   

- **Життєвий цикл проекту** – це часовий період від зародження ідеї до її реалізації, який характеризується здійсненням перших витрат за проектом (поява проекту) й отриманням останньої вигоди (ліквідація проекту). 

- **Життєвий цикл ПЗ** - сукупність окремих етапів роботи, що проводяться у заданому порядку протягом періоду часу, який починається з вирішення питання щодо розроблення програмного забезпечення і завершується припиненням використання програмного забезпечення. 

- **Віха** (мильовий камінь, milestone) - термін (широко застосовується і синонімічний термін контрольна подія), що використовується в управлінні проєктами і означає важливе місце, ключовий етап, перехід на нову стадію розвитку проєкту. Зазвичай, цим важливим етапом є завершення якогось ключового завдання, підписання важливих документів або ж будь-які інші важливі дії, що передбачаються планом проєкту. Перехід цієї контрольної точки призводить до змін у всьому проєкті. 

- **Спринт** (sprint) – це короткий часовий інтервал, протягом якого команда виконує заданий обсяг роботи. 

- **Беклог продукту** (product backlog) — це впорядкований набір елементів, черга завдань, перелік всіх функцій, які хочуть одержати замовники від остаточного продукту. Цей список містить короткі описи всіх бажаних можливостей продукту. 

- **Артефакт** – це результат певної роботи, який є кінцевою продуктом розробки, або який можна використовувати далі в процесі розробки програмної системи.  

- **Система керування версіями** — це система, що записує зміни у файл або набір файлів протягом деякого часу, так що ви зможете повернутися до певної версії пізніше. 

- **Репозиторій** - сховище документів, де система управління версіями зберігає всі файли разом з історією їх змін та іншої службовою інформацією. 

- **Гілка** (branch) - в даному контексті це копія частини (зазвичай одного каталогу) сховища, в яку можна вносити свої власні зміни, які не впливають на файли інших гілок.  

- **Мережевий графік** - динамічна модель виробничого процесу, що відображає технологічну залежність і послідовність виконання комплексу робіт, що погоджує їх звершення в часі з урахуванням витрат ресурсів і вартості робіт з виділенням при цьому критичних місць.  

- **Багатоплатформенність** - властивість програмного забезпечення працювати більше ніж на одній програмній (в тому числі — операційній системі) або апаратній платформі; 

- **API(Application Programming Interface)** — це набір готових класів, процедур, функцій, структур і констант, що надаються додатком (бібліотекою, сервісом) для використання в зовнішніх програмних продуктах. 

- **FAQ(Frequently Asked Questions)** - підбірка часто поставлених питань певної тематики із відповідями до них.  Вона створюється задля уникнення повторюванності та відповідно економії часу обох сторін діалогу.  

- **Dashboard** -  розумні звіти в реальному часі, за допомогою яких керівники і менеджери розуміють, що прямо зараз відбувається з певними групами показників та їх окремими компонентами.

## Підходи та способи вирішення завдання



### Методології розробки ПЗ

Методології розробки програмних продуктів на сьогоднішній день є областю інформаційних технологій, що найшвидше розвивається, так як спираються на реальні практичні знання. Методи управління проєктами тісно пов’язані з життєвим циклом проєкту, тобто вони взаємно обумовлюють один одного.

Розглянемо сучасні методи і алгоритми управління проєктами і проведемо їх порівняльний аналіз за найістотнішими параметрами.

### Каскадна модель (Waterfall)

Найстарішою і найвідомішою моделлю побудови багаторівневого процесу розробки є каскадна (або водоспадна) модель: в ній кожен етап розробки, відповідний стадії життєвого циклу ПЗ, продовжує попередній. Тобто новий етап починається лише після повного завершення поточного.[[1]](#link1)
Паралелізм етапів у каскадній моделі, хоч і обмежений, але можливий для абсолютно незалежних між собою робіт. При цьому інтеграція паралельних частин все одно відбувається на якомусь наступному етапі, а не в рамках одного.

**Переваги каскадної моделі:**
- зрозуміла і чітка схема робочого процесу;
- можливість прорахунку точної кількості витрачених на проєкт
ресурсів;
- не вимагає витрат з налагодження комунікацій між усіма членами
команди;
- обмежене бачення роботи всього проекту

**Недоліки каскадної моделі:**
- отримання результатів по проходженню й складність виявлення помилок
- пріоритет формального підходу до послідовності процесу роботи;
- неможливість внесення змін замовником до закінчення розробки
продукту;
- у випадку нестачі ресурсів страждає якість проєкту через скорочення
етапу тестування.

### Спіральна модель
Спіральна модель використовує розбиття проєкту на ітерації. Підвищена
увага приділяється початкових етапах розробки – аналізу і проектування. Основна
функція початкового етапу – обґрунтування можливості реалізації програмного
рішення; для цього створюється прототип майбутнього продукту. [[2]](#link2)

**Переваги підходу:**
- подолання жорсткого, регламентованого процесу розробки в каскадної
моделі; створення додаткових можливостей;
- полегшення процесу внесення коректив до проєкту, якщо вимоги
замовника змінилися;
- постійний зв’язок користувача майбутнього продукту з розробником,
що дає змогу оперативно відслідковувати виникаючі помилки або слабкі місця
проєкту;
- ефективніше управління проєктом завдяки наявності ітерацій;
- зниження рівня ризиків.

**Труднощі використання спіральної моделі:**
- відсутність обмежень часу на кожному з етапів життєвого циклу;
- перевага, що є можливість постійно вносити зміни до вимог до проекту,
обертається тим, що кількість циклів може рости, отже, подовжуються строки
розробки;
- досить складна структура моделі, що створює труднощі для
розробників і менеджерів при її застосуванні

### Еволюційна модель

Система еволюційної моделі послідовно розробляється з блоків конструкцій. На відміну від інкрементної моделі в еволюційній моделі вимоги встановлюються частково і уточнюються в кожному наступному проміжному блоці структури системи.

Модель використовується для розробки нескладних і некритичних систем, де головною вимогою є реалізація функцій системи. При цьому вимоги не можуть бути визначені відразу і повністю. Тому розробка системи здійснюється ітераційним шляхом її еволюційного розвитку з отриманням деякого варіанта системи–прототипу, на якому перевіряється реалізація вимог. Іншими словами, такий процес за своєю суттю є ітераційним, з етапами розробки, що повторюються, починаючи від змінених вимог і закінчуючи отриманням готового продукту. В деякому розумінні до цього типу моделі можна віднести спіральну модель.

У літературі вона часто називається моделлю швидкої розробки програм RAD (Rapid Application Development).
У моделі є дві головні ітерації розробки функціонального прототипу, проєктування і реалізації системи з метою перевірки, чи задовольняє вона всі функціональні і нефункціональні вимоги. Основною ідеєю цієї моделі є моделювання окремих функцій системи в прототипі і поступове еволюційне його доопрацювання до виконання всіх заданих функціональних вимог.

**Переваги моделі:** 
- швидка реалізація деяких функціональних можливостей системи і їх апробація;
- використання проміжного продукту в наступному прототипі;
- виділення окремих функціональних частин для реалізації їх у вигляді прототипу;
- можливість збільшення фінансування системи;
- зворотний зв'язок із замовником для уточнення функціональних вимог;
- спрощення внесення змін у зв'язку із заміною окремих функції.

**Чинники ризику:**
- реалізація всіх функцій системи одночасно може призвести до громіздкості;
- обмежені людські ресурси зайняті розробкою протягом тривалого часу.[[14]](#link14)
### Гнучкі (ітеративні) моделі (Agile)

У таких моделях життєвий цикл проєкту розбитий на кілька міні-циклів, кожен з яких складається з базових стадій моделі життєвого циклу. Ці міні-цикли називаються ітераціями. Розробка окремого компонента систем відбувається всередині ітерації, потім цей компонент додається до раніше розробленого функціоналу. Ітеративна модель не потребує повного обсягу вимог для початку робіт над продуктом. Розробка програми може починатися з вимог до частини функціоналу, причому згодом вимоги можуть зазнавати зміни і доповнення. Шляхом повторення процесу відбувається оновлення версії продукту на кожному циклі.

**Переваги ітеративної моделі:**
- високий рівень взаємодії між членами команди проєкту;
- швидкий результат (робочий код) в результаті «спринтів»;
- стимулювання зміни і поліпшень продукту під час його розробки;
- безпосереднє залучення замовника в робочий процес;
- висока здатність до адаптивності під різні процеси і умови;
- швидкий відгук на зміни зовнішніх і внутрішніх умов проєкту;
- пристосований для розробки інноваційних продуктів з високим
ступенем невизначеності і недостатньою інформативністю;

**Недоліки:**
- ризик нескінченних змін продукту;
- велика залежність від рівня кваліфікації та досвіду команди;
- практично неможливо точно підрахувати підсумкову вартість проєкту;

### Scrum і Kanban

**Scrum** методологія ґрунтується на понятті спринту (sprint), протягом якого виконується робота над продуктом. Перед початком кожного спринту проводиться планування (Sprint Planning), на якому проводиться оцінка вмісту списку завдань із розвитку продукту (Product Backlog) і формування беклога на спринт (Sprint Backlog), у рамках яких і діє команда. Для спринту завжди існують обмеження по часу, зазвичай від тижня до місяця. Життя продукту таким чином розбита на рівні по тривалості спринти.

За **Kanban** методологією проект ділиться на етапи, що візуалізуються у вигляді канбан-дошки. Етапи, це наприклад: планування, розробка, тестування, реліз і т.п. Завдання у вигляді "карток" переміщуються з етапу на етап. Нові завдання можна додавати у будь-який час. Завдання закривається не по закінченню конкретного часу, а по зміні статусу на "завершено". Kanban — методологія з концепції "ощадливого виробництва".[[3]](#link3)

**Переваги Scrum:** 
- принципи реалізуються через набір особливих ролей, правил, процесів та інструментів,
завдяки яким команди виробляють продукт вдвічі швидше;
- додавання нових завдань в поточний sprint
під забороною, тому він буде менш гнучкий для реалізації.

**Переваги Kanban:** 
- дозволяє організувати роботу над завданнями в непередбачуваною послідовності,
так як одні етапи не зав’язані на інші;
- всередині команди немає ролей і над завданням може працювати кілька вузькопрофільних команд;
- велика гнучкість в частій зміні складу пріоритетів і модернізації спринтів.

**Основними розбіжності Scrum і Канбан:** 
- довжина ітерацій. Scrum – 2 тижні, Kanban завдання можна формувати повсякденно;
- Kanban складніше для контролювання часу та прогнозування завершення будь-якого
модуля;
- при виборі Scrum методології, в команді повинен бути Продукт Власник і Scrum
Майстер;
- у Scrum витрачається час на обговорення спринту, Kanban немає обов’язкових мітингів.[[16]](#link16)
### Роль артефактів в ПЗ

**Артефакт** – це результат певної роботи, який можна використовувати в процесі розробки програм, або який є кінцевою метою розробки. Це поняття є досить абстрактним, але на практиці під артефактами розуміють і діаграми, і  бібліотеки, які необхідні для розробки проекту, і модулі, з яких складається проект, і сам проект у готовому для використання вигляді теж вважається артефактом.[[4]](#link4)

Артефакт є одним із багатьох видів матеріальних побічних продуктів, вироблених під час розробки програмного забезпечення. Деякі артефакти (наприклад, випадки використання, схеми класів, і інші Уніфікована мова моделювання Моделі (UML), вимоги та проектні документи) допомагають описати функцію, архітектуру та дизайн програмного забезпечення. Інші артефакти стосуються самого процесу розробки, такі як плани проектів, бізнес-кейси та оцінки ризиків.

## Порівняльна характеристика існуючих засобів вирішення завдання

# Про кожен із сервісів

  [GitHub Projects](https://github.com/features/project-management/) - це адаптована електронна таблиця, яка інтегрується з вашими issues та pull requests на GitHub, щоб допомогти вам ефективно планувати та відстежувати свою роботу. Ви можете створювати та налаштовувати кілька представлень, фільтруючи, сортуючи, групуючи ваші issues та pull requests, додаючи власні поля для відстеження метаданих, специфічних для вашої команди, а також візуалізовувати роботу за допомогою настроюваних діаграм. Замість того, щоб застосовувати певну методологію, Projects надає гнучкі функції, які можна налаштувати відповідно до потреб і процесів вашої команди. Ви можете переглядати свій проєкт як макет таблиці високої щільності або як дошку стилю Kanban. Ваші проєкти створюються на основі доданих вами issues та pull requests, створюючи прямі посилання між вашим проєктом і вашою роботою. Інформація автоматично синхронізується з вашим проєктом, коли ви вносите зміни, оновлюючи перегляди та діаграми. Ця інтеграція працює в обох напрямках.

  [Basecamp](https://basecamp.com/) - це онлайн-сервіс для управління проєктами, спільної роботи і постановки завдань з полегшеним користувацьким інтерфейсом. Поєднує в собі інструменти для комунікації, відстеження завдань, планування і передачі файлів. В єдиному просторі розміщені спільні завдання та чат компанії, команди та проєкти. Дані компоненти включають 6 елементів для управління проєктами: стрічка новин проєкту, аркуш завдань, документи та файли, загальний чат, календар та автоматичний чек-ін. Все спілкування відбувається у вигляді блогу, завдання ставляться як to-do списки, що зручно тільки в разі якихось загальних описів для розвитку проєкту. Також немає можливості складати звіти. Доступні версії у браузері та на мобільних пристроях.

  [Backlog](https://backlog.com/) - це онлайн-платформа для управління проєктами та кодом. Платформа дозволяє організувати діяльність команди, надаючи пріорітети завданням, статуси розробникам, стежити за виконанням та завантаженістю працівників, фіксувати баги. Вбудована система спілкування дозволяє керівнику роздавати завдання та обговорювати їх із співробітниками, завантажувати в систему готовий код та залишати коментарі. Також можна надати обмежений доступ для клієнтів.

  [Wrike](https://www.wrike.com/) - це корпоративний онлайн-сервіс для сумісної роботи і управління проєктами. Він дозволяє користувачеві планувати проекти, розкривати пріоритетні завдання, відстежувати графік їх виконання та взаємодіяти з командою. Основна перевага сервісу - більш просунута в порівнянні з конкурентами функціональність для спільної роботи. Містить мережевий графік та звіти щодо проєктів. Дозволяє встановлювати нагадування та логувати час виконання завдань. Функції Wrike діляться на дві основні категорії: управління проєктами та спільна робота. До проєктних відносяться можливості, які дозволяють команді візуалізувати проєкти (наприклад, у формі діаграми Ганта або kanban-дошки), відстежувати терміни і витрачений час, встановлювати залежності завдань в проектах, призначати виконавців і розподіляти робочі ресурси. Wrike дозволяє створювати шаблони типових проєктів, описувати процес за допомогою індивідуального набору статусів і полів в задачах і автоматичного призначення виконавців на завдання з характерними ознаками. Функції спільної роботи включають інтеграцію з електронною поштою для роботи з завданнями з листів, управління групами користувачів, форми вхідних запитів, коментування завдань, повідомлення, обговорення, узгодження і редагування текстів, графіки і відеоматеріалів, а також систему повідомлень про зміни в проектах команди.

  [Teamwork](https://www.teamwork.com/) - це хмарний сервіс для управління проєктом та співробітниками. У Teamwork можна створювати списки завдань, відстежувати час співробітників, завантажувати файли та спілкуватися з колегами за допомогою чату. Керівники проекту можуть встановлювати завдання для проекту, призначати їх на співробітників та стежити за ходом їх виконання. Командам доступна функція управління документами, яка дозволяє зберігати, створювати та обмінюватися документами всередині порталу компанії. Для команд відділів продажу Teamwork є функція складання рахунків. Функція дозволяє створювати рахунки на основі відпрацьованих годин та понесених витрат. У співробітника компанії є дашборд, де він може переглядати завдання проекту та завдання, призначені на нього, звіти про результативність роботи, логувати робочий час та переглядати повідомлення.

  [Nifty](https://niftypm.com/) - це центр співпраці, який допомагає командам планувати, відстежувати та реалізовувати свої проекти в одному інструменті. Це робить навантаження чіткими як для команд, так і для їхніх клієнтів. Nifty містить в собі автоматизовану звітність про стан проекту на основі виконання завдання, етапи проекту для уточнення цілей проекту, вбудований відстежувач часу для відстеження оплачуваної роботи між учасниками, завданнями та проектами, функцію обговорення проектів за допомогою командного чату та відеодзвінків.

  [Trello](https://trello.com/) - інструмент для командної роботи, управління проектами та підвищення особистої продуктивності. Трелло дозволяє працювати над проектами як індивідуально, так і в команді. Також інструмент дає можливість підключитися до роботи над задачами і проектом сторонніх виконавців. Trello доступний на комп’ютерах у вигляді десктопної версії, версії браузера та версії для мобільних пристроїв. Проект в Trello — окрема дошка, на якій у різних колонках розміщуються картки. Стовпці можуть відображати статус завдань, що знаходяться в них, як на канбан-дошці або бути визначеною сутністю. Задачі в Trello представляють себе з карток. Карточки можуть як містити тіло завдання (опис, вимоги і т. д.), так і містити інформацію про який-небудь об'єкті. Карточки мають безліч можливостей. Вони призначені для обговорень, голосувань, завантаження файлів і даних. Є можливість задавати дедлайни, позначати текстові та кольорові мітки. Щоб до будь-якої задачі присвоїти виконавця, необхідно в картці вибрати його зі списку вашої робочої команди. Важливо відзначити, що всі учасники команди бачуть зміни в реальному часі і можуть спостерігати стан окремих виконавців — онлайн або офлайн.

  [Asana](https://asana.com/) - хмарний сервіс. В основі лежить організація проекту, призначення виконавців, визначення пріоритетів і термінів. Функціонально дозволяє детально відстежувати робочий процес, гарантуючи чітке і своєчасне виконання поставлених завдань. Сервіс надає можливість вибору між двома основними способами організації процесу (списки або дошка Канбан). Однак сьогодні неможливо перетворити проект із дошки в список і навпаки. Тому необхідно врахувати переваги більшості при створенні проекту.

 [LiquidPlanner](https://www.liquidplanner.com/) - це онлайн-сервіс для мульти-проектного управління і планування, а також спрощення процесів, що дозволяє спільно працювати, швидше виконувати завдання, відстежувати час, аналізу та звітності. Крім того, система гнучка, мобільна і підбудована під соціальні зв'язки. Включає в себе функції підтримки багатьох проектів, планування на основі пріоритетів, перегляд навантаження і т.д.

 [Zoho Projects](https://www.zoho.com/projects/?zredirect=f&lb=nl&zsrc=bheader) - це сервіс, розроблений для команд будь-якого розміру у будь-якій галузі. Сервіс пропонує веб-інтерфейс управління проектами, інструменти спільної роботи, відстеження випусків програмного забезпечення, обговорення завдань. При цьому в проект можна включити навіть файли від MS Office, OpenOffice, StarOffice, AutoCAD, Photoshop, ZIP та ін. Zoho Projects складається з чотирьох базових модулів — завдання та етапи, документи, календарі та наради з форумами. Серед інших модулів є відстеження багів, робочого часу та виставлення рахунків, база знань та обговорення.

<table>
<thead>
  <tr>
   <th>Вимога</th>
   <th>Критерій</th>
   <th>GH projects</th>
   <th>Trello</th>
   <th>Basecamp</th>
   <th>Asana</th> 
   <th>Backlog</th> 
   <th>SUP</th>
  </tr>
 </thead>
<tbody>
  <tr>
   <td rowspan="7">Функціональність</td>
   <td>Система нагадувань</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟩</td>
  </tr>
  <tr>
   <td>Кросплатформеність</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟩</td>
  </tr>
  <tr>
   <td>Наявність API</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟥</td>
  </tr>
<tr>
   <td>Можливість задати<br>дедлайни</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟩</td>
  </tr>
<tr>
   <td>Управління командою</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟩</td>
  </tr>
<tr>
   <td>Історія редагування<br>завдань</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟩</td>
   <td>🟩</td>
  </tr>
<tr>
   <td> Доступність/Вартість</td>
   <td>🟩</td>
   <td>trial 14d(10$/m)</td>
   <td>trial 30d(99$/m)</td>
   <td>trial 30d(11$/m)</td>
   <td>🟩</td>
   <td>🟩</td>
  </tr>
<tr>
  <td rowspan="3">Зручність</td>
  <td>Інтеграція з GitHub</td>
  <td>🟩</td>
  <td>🟩</td>
  <td>🟥</td>
  <td>🟩</td>
  <td>🟩</td>
  <td>🟩</td>
</tr>
<tr>
  <td>Багатомовність</td>
  <td>🟥</td>
  <td>🟩</td>
  <td>🟥</td>
  <td>🟥</td>
  <td>🟥</td>
  <td>🟥</td>
</tr>
<tr>
  <td>Зручні гарячі клавіші</td>
  <td>🟩</td>
  <td>🟩</td>
  <td>🟩</td>
  <td>🟥</td>
  <td>🟩</td>
  <td>🟩</td>
</tr>
<tr>
  <td rowspan="3">Надійність</td>
  <td>Протокол<br>шифрування</td>
  <td>TLS</td>
  <td>TLS</td>
  <td>TLS</td>
  <td>TLS</td>
  <td>SSL</td>
  <td>?</td>
</tr>
<tr>
  <td>Резервне копіювання</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟩</td>
</tr>
<tr>
 <td>Конфіденційність приватної<br>інформації</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟩</td>
</tr>
<tr>
 <td rowspan="2">Продуктивність</td>
 <td>Швидкість інтерфейсу</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟩</td>
</tr>
<tr>
 <td>Миттєва<br>синхронізація</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟥</td>
</tr>
<tr>
<td rowspan="2">Підтримка</td>
 <td>Цілодобова онлайн<br>підтримка</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟥</td>
</tr>
<tr>
<td>FAQ</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟩</td>
  <td>🟩</td>
</tr>
</tbody>
</table>

## Висновки

*[Робляться висновки щодо доцільності розробки нової або модифікації існуючої інформаційної системи, необхідності та способів інтеграції з системами(сервісами) третіх сторін, тощо.]*

## Посилання

<a name="link1"></a>[1] <http://dspace.wunu.edu.ua/bitstream/316497/44210/1/%D0%92%D0%95%D0%A0%D0%91%D0%98%D0%A6%D0%AC%D0%9A%D0%98%D0%99_original_02022022_082856.pdf>

<a name="link2"></a>[2] <http://www.irbis-nbuv.gov.ua/cgi-bin/irbis_nbuv/cgiirbis_64.exe?I21DBN=LINK&P21DBN=UJRN&Z21ID=&S21REF=10&S21CNR=20&S21STN=1&S21FMT=ASP_meta&C21COM=S&2_S21P03=FILA=&2_S21STR=ecmebi_2015_4_10>

<a name="link3"></a>[3] <https://evergreens.com.ua/ua/articles/software-development-metodologies.html>

<a name="link4"></a>[4] <https://naukam.triada.in.ua/index.php/konferentsiji/33-chetverta-vseukrajinska-praktichno-piznavalna-internet-konferentsiya/41-stvorennya-klyuchovikh-artefaktiv-biznes-proektiv-case-zasobami>

<a name="link5"></a>[5] <https://docs.github.com/en/issues/planning-and-tracking-with-projects/learning-about-projects/about-projects>

<a name="link6"></a>[6] <https://uk.wikipedia.org/wiki/Basecamp>

<a name="link7"></a>[7] <https://startpack.ru/application/basecamp>

<a name="link8"></a>[8] <https://uk.wikipedia.org/wiki/Basecamp>

<a name="link9"></a>[9] <https://uk.wikipedia.org/wiki/Wrike>

<a name="link10"></a>[10] <https://hellip.com/ru/product/backlog.html>

<a name="link11"></a>[11] <https://www.onlineprojects.ru/tool/205/>

<a name="link12"></a>[12] <https://startpack.ru/application/wrike-project-management>

<a name="link13"></a>[13] <https://startpack.ru/application/teamwork-projects>

<a name="link5"></a>[14]<https://uk.wikipedia.org/wiki/%D0%96%D0%B8%D1%82%D1%82%D1%94%D0%B2%D0%B8%D0%B9_%D1%86%D0%B8%D0%BA%D0%BB_%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%BE%D0%B3%D0%BE_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F>

<a name="link6"></a>[15]<https://evnuir.vnu.edu.ua/bitstream/123456789/19275/1/696-697.pdf>

